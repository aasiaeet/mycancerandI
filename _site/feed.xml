<?xml version="1.0" encoding="UTF-8"?>
<feed xmlns="http://www.w3.org/2005/Atom">
<title type="text" xml:lang="fa">من و سرطان خونم</title>
<link rel="alternate" type="text/html" href="http://localhost:4000"/>
<link rel="self" type="application/atom+xml" href="http://localhost:4000/feed.xml"/>
<updated>2017-01-25T16:49:48Z</updated>
<id>urn:uuid:1e7d9dd8-29e4-475d-adc5-17494fb80445</id>
<author>
	<name>Amir</name>
	<uri>http://localhost:4000</uri>
	<email>amir.asiaeetaheri@gmail.com</email>
</author>
<rights>Commons Attribution 4.0 International</rights>

	<entry>
		<title>شوک خبر سرطان</title>
		<link rel="alternate" type="text/html" href="http://localhost:4000/fyiyouhavecancer.html"/>
		<id>urn:uuid:</id>
		<updated>2017-01-09T00:00:00Z</updated>
		<category term="همراه"/><category term="شوک"/><category term="روان"/><category term="درمان"/>
			<content type="html">
				<![CDATA[<div dir="rtl"><p>به تازگی سریال لیسانسه ها کار خوب سروش صحت رو دنبال می کنم. به نظرم کار ایشون یک سر و گردن از سریال های مشابهی که فعلا در حال پخش هست بالاتره. یکی از نکات جالب کار رسوندن پیام اخلاقی به صورت بسیار صریحه که خودش به طنز کار اضافه کرده. نگاه های افراد به دوربین و معذرت خواهی از اشخاص حقیقی و حقوقی ای که باهاشون شوخی میشه خودش شوخی با انتقاد ناپذیری افراد و گروه ها در ایران هست که در نوع خودش بدیع و جالبه.</p>

<p>بعد دیگه ای از سریال که برام جالبه حضور افراد واقعی (نه انتزاعی از نوع عموم طنز های تلویزیونی) در متن سریاله. از لیسانسه های بیکار بگیر تا پسر های مسئولیت ناپذیر و معتاد هایی که ظرف چند دقیقه به فروشنده میرسن و در آخر بیماران سرطانی. این آخری رو به شخصه در فیلم ها و سریال ها کمتر دیده بودم.</p>

<p>بحث مورد نظرم در این پست نحوه اطلاع دادن دکتر ها و اطرافیان به بیمار خصوصا به فردی که بیماری صعب العلاجی مثل سرطان داره هست. در این فیلم می بینیم که پسر عمه بیمار زودتر از بیمار متوجه بیماری میشه و مدت زیادی طول میکشه که پسر داییش رو از بیماری مطلع کنه. در آخر هم به طور اتفاقی بیمار متوجه میشه یعنی اگر دست اطرافیان بود حالا حالاها بیمار متوجه مشکلش نمی شد. تازه بعد از اینکه بیمار متوجه بیماری شد هم هنوز (تا اون قسمتی که من دنبال کردم) درمان رو شروع نکرده و به افسردگی دچار شده. از اونجایی که شرایط ایران رو می دونم و به این دوستی خاله خرسه اطرافیان واقفم خواستم نکاتی رو از منظر های مختلف در این مورد به بیماران و اطرافیان محترم متذکر بشم:</p>

<h2 id="شوک-ناشی-از-باخبر-شدن-از-بیماری">شوک ناشی از باخبر شدن از بیماری</h2>
<p>دوست عزیز اسم بیماری سرطان لرزه به اندام هر فردی میندازه! در هر شرایطی و در هر شهری. پس فکر نکن که زمان مشخص و رویه ی مناسبی برای گفتن این خبر وجود داره! هر وقت که این خبر به افراد و خانواده ها داده بشه دچار شوک خواهند شد. پس دایه مهربان تر از مادر نباش!</p>

<h3 id="چه-کسی-خبر-را-منتقل-کند">چه کسی خبر را منتقل کند؟</h3>
<p>به تجربه برام ثابت شده که اخبار ناراحت کننده (مثل بیماری و مرگ) رو بهتره یا آدم هایی که فوق العاده دوستشان داریم به ما منتقل کنند (مثل پدر و مادر و فرزند محبوبمان!) یا افرادی که تعلق عاطفی به ما ندارند مثل دکتر معالج. این وسط باقی فامیل و دوستان اگر این خبر رو منتقل کنند عواقب بعدی داره مثل اینکه شاید هیچ وقت احساس بیمار به فرد خبر دهنده مثبت نشه! اون دوستان هم خیلی کوتاه با جمله ای دلگرم کننده شروع کنند که مثلا “قوی باش خبری که بهت می دم ناراحت کننده است ولی درمان های زیادی براش وجود داره” و بعد تند و صریح و چکشی مطلب رو منتقل کنند.</p>

<h3 id="چگونگی-تقابل-با-شوک">چگونگی تقابل با شوک</h3>
<p>بیمار محترم! کاری که نباید میشده شده! می دونم در شوک هستی ولی خودت رو جمع کن! هیچ کس بیشتر و بهتر از خودت نمی تونه بهت کمک کنه. حتی خیلی وقتا تو باید به عزیزانت روحیه بدی، به همسر و مادر و پدر و فرزند. بگو هیچ چیز نیست خوب می شم ان شاء الله! می دونم زمان هایی هست که کم میاری در اون مواقع سعی کن با نزدیک ترین افراد درد و دل کنی بهشون بفهمون که فقط درد دل هست نیازی به نشون دادن راه حل و دلداری الکی نداری چون چیزی از حقیقت امر که خطر مهمی هست کم نمی کنه فقط گاهی اوقات دل آدم پر هست و احتیاج به تخلیه داره. در باقی اوقات باید بیشتر به فکر خوب شدن، راه حل های پیش روت و تحمل درمان باشی تا شوکه بودن! دانش آموزی که با شنیدن “یک ربع به پایان امتحان باقیست” شوکه میشه در مقایسه با کسی که با قدرت به نوشتن ادامه میده همیشه بازنده است.</p>

<h2 id="عوارض-تاخیر-درمان-بر-اثر-دیر-باخبر-کردن-بیمار">عوارض تاخیر درمان بر اثر دیر باخبر کردن بیمار</h2>

<p>فامیل یکی از دوستان ما برای درمان سرطان به آمریکا آمد. متاسفانه هر کاری دکتر ها انجام دادند بدلیل انتشار سرطان در سراسر بدن نتونستن بیمار رو نجات بدن. با دوستمون که صحبت می کردیم اشاره کرد که خیلی زودتر از اینها بیماری رو تشخیص داده بودند گویا اطرافیان مدت زیادی به بیمار نگفته بودند که سرطان دارد و بعد از گفتن هم گفته بودند تو که حالت خوب هست و این دکتر ها الکی می گن که باید پات رو قطع کنن! پا رو قطع نکردند و سرطان در کل بدن پخش شد. توجه داشته باشید که بسیار از سرطان هایی که تومور هستند تا قبل از اینکه به مرحله متاستاز<sup id="fnref:1"><a href="#fn:1" class="footnote">1</a></sup> برسند بسیار قابل درمان هستند ولی وقت تشخیص و درمان دیر انجام شد با پخش شدن سرطان احتمال درمان بسیار پایین تر میاد.</p>

<p>در سرطان های خونی که نیاز به پیوند مغز استخوان هست ورود بیماری به مرحله خاموشی یکی از شروط لازم برای آغاز پیوند هست. یکی از بیمارانی که در طول مدت درمان در کلینیک میو<sup id="fnref:2"><a href="#fn:2" class="footnote">2</a></sup> باهاش آشنا شدم بدلیل روشن نبودن وضعیت بیمه اش برای پیوند، بعد از شیمی درمانی آغازین و خاموشی بیماری <sup id="fnref:3"><a href="#fn:3" class="footnote">3</a></sup> مدتی معطل شد. متاسفانه همین مدت کافی بود تا دوباره بیماری برگرده و شیمی درمانی مجدد نیاز باشه. توجه کنید که هر بار که سرطان خون برمی گرده احتمال موفقیت آمیز بودن شیمی درمانی دوباره و بردن سرطان به مرحله خاموشی به شدت کم میشه.</p>

<p>در مورد خودم به پزشک عمومی که مراجعه کردم بابت خواب آلودگی زیاد آزمایش خون داد و فرداش بهم گفت که همه فاکتور های خونیت پایین هست و باید بایوپسی بشی، ممکنه عفونت در مغز استخوان باشه یا سرطان. وقت نمونه برداری رو خودش جلو انداخت و در کمتر از یک هفته انجام شد. ظهر امروز نمونه برداری انجام دادم و ظهر فردا دکتر متخصص باهام تماس گرفت که متاسفانه سرطان داری و خیلی هم پیش رونده هست همین امشب بیا بستری شو! با کلی چونه زدن ازش وقت گرفتم که با یک روز تاخیر برم که بتونم کارهای رو زمین مونده رو جمع و جور کنم. هیچ وقت یادم نمیره که تلفن روی اسپیکر بود و خودم و همسرم به دکتر گوش می کردیم یک لحظه اتاق دور سرم گردید ته دلم خالی شد و بعد از اون یادم نمیاد چطور صحبت رو ادامه دادم …</p>

<p>ولی نکته اصلی که می خواستم بهش اشاره کنم این هست که دکتر ها می گفتن احتمالا سرطان تو یک ماه بیشتر نیست که شروع شده ولی اینقدر پیش رونده هست که ظرف پنج ماه می تونه از پا درت بیاره و هر چه دیرتر شیمی درمانی شروع بشه احتمال تاثیر درمان کمتر خواهد بود و حتی یک روز اجازه تاخیر به ما ندادند.</p>

<p>پس هر زمان که خواستین تعلل کنین که مبادا احساسات بیمار جریحه دار بشه یا از حال بره یا افسرده بشه به فکر این باشین که ممکنه تعلل شما باعث مرگ او بشه و هر چیزی چاره داره غیر از مرگ.</p>

<h2 id="حریم-شخصی-بیمار">حریم شخصی بیمار</h2>

<p>از جمله عجایب ایران اینه که دکتر ها مشکلات بیمار رو به همه کس می گن به غیر از خودش! اینجا بنده می خوام در مورد خانمم با منشی دکتر صحبت کنم باید اول گوشی رو به خانمم بدم و ایشون اجازه زبانی بده (که صداش هم احتمالا ضبط میشه که دردسر قانونی برای بیمارستان نداشته باشه) که بذاره بنده از اطلاعات پزشکی همسر خودم مطلع بشم! یا اینکه در طول دوره سرطان چون بیمار عموما بیحال هست و شاید در مواردی توانایی تصمیم گیری نداشته باشه از ابتدا به تنها همراه خود که به عنوان “مراقب”<sup id="fnref:4"><a href="#fn:4" class="footnote">4</a></sup> شناخته میشه اجازه میده که در جریان درمان قرار بگیره و اجازه تصمیم گیری به جای بیمار داشته باشه در غیر این صورت بیمار اولی به دانستن و تصمیم گرفتن هست تا هر کس دیگری!</p>

<p>لذا دکتر گرامی! زین پس اگر خواستی آزمایش بیمار رو تشریح کنی یا تشخیص خودت رو بیان کنی بیمار رو به اتاق دعوت کن از او بپرس که آیا می خواهد همراهش هم در جریان قرار بگیرد یا خیر؟ بعد مستقیم به خود او مطالب رو منتقل کن!</p>

<p>همراه عزیز! شما دلسوز، شما نگران! ولی حق ندارید قبل از بیمار و با اصرار حرف از زیر زبان دکتر و پرستار بکشید! همواره یادتون باشه اگر پای جان فرزند و همسر و والدین شما در بین است برای بیمار جان “خودش” مطرح است! پس او سزاوارتر است به دانستن و تصمیم گرفتن!</p>

<p>خداوند همه بیماران و همراهان رو از این شرایط بحرانی و شوک اولیه به راحتی خارج کند. آمین</p>

<hr />

<div class="footnotes">
  <ol>
    <li id="fn:1">
      <p>Metastasis:در متاستاز سلول های سرطانی از محل اولیه خارج می شوند و توسط جریان خون یا سیستم لنفاوی به بخش های دیگر بدن می روند و تومور های جدید ایجاد می کنند.&nbsp;<a href="#fnref:1" class="reversefootnote">&#8617;</a></p>
    </li>
    <li id="fn:2">
      <p>Mayo Clinic&nbsp;<a href="#fnref:2" class="reversefootnote">&#8617;</a></p>
    </li>
    <li id="fn:3">
      <p>Remission&nbsp;<a href="#fnref:3" class="reversefootnote">&#8617;</a></p>
    </li>
    <li id="fn:4">
      <p>Caregiver:در اصطلاح بیماران سرطانی و پیوندی به فردی گفته می شود که 24 ساعت در کنار بیمار باید باشد&nbsp;<a href="#fnref:4" class="reversefootnote">&#8617;</a></p>
    </li>
  </ol>
</div>
</div>]]>
			</content>
	</entry>

	<entry>
		<title>افتتاحیه</title>
		<link rel="alternate" type="text/html" href="http://localhost:4000/opening.html"/>
		<id>urn:uuid:e367a6cc-329f-4a68-a995-d7aa579db246</id>
		<updated>2016-07-29T00:00:00Z</updated>
		<category term="توضیحات"/>
			<content type="html">
				<![CDATA[<div dir="rtl"><p>این وبلاگ افتتاح شد به تاریخ 29 جولای 2016 روز +9 بعد از پیوند مغز استخوان.</p>

<p>ابتدا قرار بود قبل از پیوند نوشتن را شروع کنم که به دلایل تکنیکال نشد بعد از حل مشکلات تکنیکی هم عوارض شیمی درمانی قبل از پیوند از همه جهت احاطه ام کرد!</p>

<p>هر گاه درد کمتری داشتم بروز کردن مطالب را ادامه می دهم.</p>
</div>]]>
			</content>
	</entry>

</feed>
